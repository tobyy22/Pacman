Programátorská dokumentace:

Aplikace je rozdělena do 2 modulů - pacman.cs a Form1.cs.

Form1.cs

Form1 se stará o řízení samotného okna - nastavuje jeho velikost podle velikosti
mapy, nastavuje viditelnost jednotlivých prvků(tlačítka, labely, obrázky).
Obsahuje funkci zacniHru, která je volána při stisku tlačítka "play". Tato
funkce odpovídajícím způsobem z(ne)viditelní jednotlivé prvky tak, aby se
správně zobrazovalo okno samotné hry. Kromě toho tato funkce vytvoří novou
instanci třídy Mapa, kterou dosadí do proměnné mapa. Dále vytvoří nový objekt
Graphics, který bude předávat mapě a pomocí kterého mapa bude vykreslovat
mapu a objekty v průběhu hry. Funkce dále vykreslí mapu (funkce objektu mapa),
pustí časovač a mapu dá do stavu Bezi. "Opačná" funkce KonecHry opět zobrazí
relevantní prvky a vypne časovač. Form1 dále obsahuje zmíněný časovač, který
může být 2 stavech - enabled nebo !enabled. Pokud je ve stavu enabled, odpovídá
to tomu, že se tato funkce volá periodicky v nějakých intervalech. Časovač běží
pouze tehdy, když běží samotná hra - v momentě, kdy hra skončí, časovač
vypínáme. Časovač rozlišuje, ve kterém stavu se mapa nachází, pokud se jedná o
stav Bezi tak průběžně aktualizuje polohu všech prvků ve hře a vykreslí je
(jedná se o funkce objektu mapa). Dále aktualizuje skóre hráče. V jiném případě,
pokud hráč vyhrál nebo prohrál, časovač zavolá odpovídající funkci KonecHry,
čímž se také vypne. Dále Form1.cs obsahuje funkci, která reaguje na stisk šipek
na klávesnici. Jelikož šipky mají jedinou funkci a na žádné jiné klávesy
aplikace nikdy nereaguje, připadá mi nejjednodušší, aby přímo tato funkce měnila
směr pacmana, což je proměnná objektu mapa. Poslední funkce reaguje na stisk
tlačítka Ukončit, která pouze zavírá celé okno a tím ukončuje aplikaci.

pacman.cs

Samotná hra je řízena modulem pacman.cs. Případné detaily jsou uvedeny v
komentářích v kódu, zde se jedná spíše o celkový popis. Tento modul je složen ze
třídy PohyblivyPrvek a z ní odvozených tříd Pacman, Diamant a Diaduch. Třída
PohyblivyPrvek obsahuje proměnné, které chceme znát u každého objektu (+ odvozených) této
třídy, jako je jeho poloha vyjádřená v pixelech vzhledem k levému hornímu rohu
okna, chceme znát souřadnice, kde se prvek nacházel na začátku hry, jeho
aktuální směr, id, které využívám k rozlišení ducha a diamantu a další, které
jsou v případě nejasností vysvětleny v komentářích. Tato třída obsahuje
virtuální funkci UdelejKrok, která se pouze podívá na směr objektu, podívá se,
zda jej může přesunout o krok dále v tomto směru a případně jej přesune - změní proměnné x a y.
Velikost kroku je vyjádřena v pixelech - jedná se o proměnnou rychlost. Funkce
testuje, zda by objekt nevyšel z mapy a zda by objekt nekolidoval s jiným
objektem (kromě hrdiny). Pokud objekt může udělat udělat krok, funkce jej
odpovídajícím způsobem přesune. Pokud nemůže, vygeneruje se jiný náhodný směr.
Je nutné si uvědomit, že Diamant a Diaduch musí být v mezích mapy a nesmí
kolidovat s jinými objekty (kromě Pacmana) a Pacman se pouze musí držet v mezích
mapy (princip hry - kolidovat může), takže Pacman si tuto funkci musí kompletně přepsat.
Diamant a Diaduch využívají tuto funkci předchůdce a jistým způsobem si ji doplňují.
Třídu Pacman také odvozujeme od PohyblivyPrvek, ale funkci UdelejKrok kompletně
přepisujeme. Přepsaná funkce UdelejKrok pracuje především s proměnnými Smer a
zkusSmer. V případě, že se stiskne šipka na klávesnici, změní se odpovídajícím
způsobem proměnná zkusSmer. Při kroku se pak Pacman podívá, zda jsou tyto
proměnné rozdílné. Pokud jsou, znamená to, že uživatel chce, aby Pacman šel jiným
směrem než doposud. Pacman se podívá, zda směrem zkusSměr může udělat krok. Pokud
může, změní Smer a pokračuje novým směrem. Pokud nemůže udělat krok, pokračuje starým
směrem a zkusSmer zkusí opět v dalším kroku. Díky této vlastnosti má Pacman dobré (z mého
pohledu) ovládací vlastnosti. Z třídy Pacman budeme v průběhu hry vytvářet jediný objekt.
Třídy Diaduch a Diamant jsou velice podobné. Obě využívají funkce předka, tedy
base.UdelejKrok, ale předtím se za určitých okolností snaží změnit směr objektu
- snaží se simulovat to, aby Diamanty utíkaly od Pacmana, Diaduchové aby ho
chytali. Oba tyto objekty se dívají, zda se jejich x-ová nebo y-ová souřadnice
rovnají Pacmanovým souřadnicím a podle toho se snaží jít zmíněným směrem. Stačí
kontrolovat, zda je to udrží v mezích mapy, o zbytek se postará funkce předka.
Snadno by se mohlo stát, že by se nějaký objekt někde v mapě zasekl zasekl,
proto jsem nastavil minimální vzdálenost, kterou objekt musí urazit než bude
moct opět tímto způsobem změnit směr. Nejedná se o nikterak složitý algoritmus,
spíše o jakousi heuristiku, u které se mi líbilo, že hru to nedělá příliš
složitou ani příliš jednoduchou. Zbývající objekt je Mapa reprezentující herní
mapu. Mapa se načítá ze souboru - vstupní soubor obsahuje jak samotné hranice
mapy, tak pacmana, diamanty i duchy - každý prvek reprezentovaný jiným písmenem.
Mapu pak po řádcích načítám do 2 rozměrného pole znaků plan. Mapa má svého
hrdinu a list zbylých objektů - díky polymorfismu jim mohu dát společný typ
PohyblivyPrvek. Tyto objekty se vytváří hned při načítání mapy. Mapa má pak
mnoho funkcí - především na samotné načtení mapy, na vykreslovaní mapy a objektů
a na testování kolizí objektů. Detailněji, případné možné nejasnosti jsou popsány v
komentářích. Zde bych zmínil jednak to, že mapa si vytváří bitmapové pole
ikonky, pomocí kterých hru vykresluje. Vždy je nutné si hlídat, na kterém indexu
se vyskytuje ikonka, kterou chceme vykreslit. Dále bych určitě zmínil funkci
SpravVykresleni. Uvědomme si, že když nějaký prvek udělá krok, tak ho sice
vykreslíme na jiné pozici, ale na jeho staré pozici ho musíme smazat. To řeším
tak, že se podívám na proměnnou ZmenaX nebo ZmenaY - jakým směrem a o kolik se
prvek posunul. Na tu rozdílovou část pak vykreslím odpovídající počet černých
pruhů velikost 2x20 nebo 20x2 - z toho plyne, že rychlost objektu musí být sudá.
Samozřejmě jsem mohl překreslovat celé původní objekty a pak je vykreslit na
novém místě, tímto způsobem je to nicméně rychlejší. Dále zmíním funkce
pohybPrvku, která na všech prvcích ze seznamu DiamantyaDuchove a na pacmana
zavolá funkci UdelejKrok. Dále pak funkci, vykresliPrvky, která všechny prvky
vykreslí, přičemž využívá funkce SpravVykresleni. Poslední 2 zmíněné funkce jsou
právě ty, které se periodicky volají v časovači. Funkce zbylých funkcí by měly
být zřejmé, případně jsou dovysvětleny v komentářích.